# OER3_«Άσκηση κατανόησης κειμένου»

 https://frinikos.github.io/OER3_ASKISI-KATANOISIS-KEIMENOY/
 
Γνωστικό Αντικείμενο: Νεοελληνική Γλώσσα Α΄ Γυμνασίου. «Άσκηση κατανόησης κειμένου – Η αποστήθιση στο ελληνικό σύστημα εκπαίδευσης». Τύπος OER: Εφαρμογές Πρακτικής και Εξάσκησης 

Σύντομη περιγραφή: Οι μαθητές/-τριες καλούνται να απαντήσουν σε μια σειρά ερωτήσεων (10  ερωτήσεις) τύπου «Σωστό – Λάθος», που αφορούν κείμενο της ενότητας που μελετούν, διαδικτυακό άρθρο με τίτλο «Το πρόβλημα της αποστήθισης στο ελληνικό σύστημα εκπαίδευσης και οι πιθανές λύσεις αντιμετώπισης» του Π. Σταθόπουλου. Πρόκειται για άσκηση κατανόησης κειμένου, με στόχο  την  εμβάθυνση, τον έλεγχο κατανόησης γραπτού λόγου, πρόσληψης των νοημάτων, αναστοχασμού και ανατροφοδότησης.

Προβληματική της επιλογής του συγκεκριμένου τύπου OER και της αντίστοιχης τεχνολογίας:  Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο για τον εμπλουτισμό και την εμπέδωση γνώσεων των μαθητών/-τριών μέσα από άσκηση τύπου drill and practice. Τα προγράμματα εξάσκησης και πρακτικής (καθοδηγούμενη διδασκαλία) στοχεύουν στην εξάσκηση των μαθητών/-τριών σε επιμέρους ενότητες της διδαγμένης ύλης. Η  διόρθωση και ανατροφοδότηση γίνεται από το πρόγραμμα και οι μαθητές/-τριες λαμβάνουν άμεση ανατροφοδότηση, έχουν τη δυνατότητα άπειρων επαναλήψεων και οδηγούνται στην κατάκτηση και εμπέδωση της γνώσης με παιγνιώδη, ευχάριστο και φιλικό τρόπο. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας, με στόχο τον έλεγχο της κατανόησης  γραπτού λόγου (κειμένου) από τους/τις μαθητές/-τριες, μέσα από ερωτήσεις Σ-Λ, την εξάσκηση, την εμβάθυνση και την ανατροφοδότηση ως προς την πρόσληψη κειμένου.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί για τον έλεγχο της κατανόησης κειμένου από τον ίδιο τον/τη μαθητή/-τρια στο πλαίσιο αυτοαξιολόγησής του/της. Η πρόσληψη κειμένου συνιστά πολύπλοκη και σύνθετη διαδικασία. Δεν περιορίζεται στην αποκωδικοποίηση κειµένων, αλλά εκτείνεται και στη σηµασιολογική προσέγγισή τους. Μέσω του συγκεκριμένου OER ο/η μαθητής/-τρια εξασκείται στον εντοπισµό πληροφοριών στο κείµενο, στη σφαιρική, συνολική κατανόησή του, στη συσχέτιση στοιχείων από διάφορα σημεία και ευρύτερα στην κριτική διερεύνηση των κειμένων.

